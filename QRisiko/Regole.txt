<h1>REGOLE DEL GIOCO</h1>
<p>Ciascun giocatore sceglie il colore che intende adottare per le sue armate e getta un dado.<br/>Chi ottiene il punteggio più alto giocherà per primo. Gli altri si dispongono alla sua destra secondo l’ordine decrescente dei punti ottenuti gettando il dado.<br/>In caso di pareggio tra due giocatori si ripeterà il tiro.<br/>Prima di cominciare il gioco, uno dei giocatoridovrà assumersi il compito di distribuire le carte e le armate.</p>
<p>Le carte degli obiettivi devono essere separate dalle carte dei territori e saranno entrambe opportunamente mescolate dal mazziere.<br/>All’inizio, il mazziere consegna a caso a ciascun giocatore una carta coperta degli obiettivi, che deve essere tenuta segreta.<br/><u>Questo obiettivo deve essere raggiunto per vincere.</u><br/>Quindi, il mazziere distribuisce ad ogni giocatore i carri armati del colore prescelto, secondo la seguente tabella:</p>
<ul align="center">
<li>in 3 giocatori distribuirà ad ogni giocatore 35 carri armati</li>
<li>in 4 giocatori distribuirà ad ogni giocatore 30 carri armati</li>
<li>in 5 giocatori distribuirà ad ogni giocatore 25 carri armati</li>
<li>in 6 giocatori distribuirà ad ogni giocatore 20 carri armati</li>
</ul>
<p>A questo punto il mazziere, dopo di aver tolto dal mazzo delle carte dei territori i 2 jolly, distribuirà le carte coperte, una alla volta, a ciascuno dei giocatori, fino alla fine del mazzo.<br/>Poco importa se, alla fine, qualcuno avrà ricevuto una carta in meno o in più.<br/>In questa fase, i giocatori devono considerare nelle carte ricevute solo i territori e non le armi raffigurate.<br/>Ognuno di essi occupa immediatamente con un carro armato (armata) del proprio colore i territori ricevuti.<br/>Ogni giocatore rinforza quindi i propri territori coi carri armati (armate) in suo possesso.<br/>
Quando la distribuzione delle armate sui vari territori è conclusa, il mazziere riprende dai giocatori tutte le carte distribuite, aggiunge i due jolly che prima aveva tolto e costituisce con queste il mazzo coperto (ancora una volta mescolato) da cui i giocatori pescheranno per ottenere armate supplementari, come spiegheremo in seguito.</p>
<p>Le mosse consentite ad ogni giocatore si suddividono in 3 fasi.</p>
<h2>PRIMA FASE: DISPOSIZIONE DELLE ARMATE</h2>
<p><i>a</i>) Ogni giocatore ad ogni suo turno di gioco riceve dal mazziere tante armate (del suo prescelto colore) quanti sono i territori da lui occupati sul planisfero, diviso per 3.<br/>Esempio: il giocatore ha occupato 14 territori, 14:3 = 4, il giocatore riceverà quindi 4 armate (il resto, in questo caso 2, non viene conteggiato).</p>
<p><i>b</i>) Se un giocatore possiede uno o più continenti interi, avrà diritto (ad ogni suo turno di gioco) a un certo numero di armate supplementari, secondo la seguente tabella:</p>
<table align="center" border="0">
<body>
<tr align="left">
<td>Australia (Oceania)</td><td> : </td><td>ha diritto a 2 armate supplementari</td></tr>
<tr align="left">
<td>Sud America</td><td> : </td><td>ha diritto a 2 armate supplementari</td></tr>
<tr align="left">
<td>Africa</td><td> : </td><td>ha diritto a 3 armate supplementari</td></tr>
<tr align="left">
<td>Europa</td><td> : </td><td>ha diritto a 5 armate supplementari</td></tr>
<tr align="left">
<td>Nord America</td><td> : </td><td>ha diritto a 5 armate supplementari</td></tr>
<tr align="left">
<td>Asia</td><td> : </td><td>ha diritto a 7 armate supplementari</td></tr>
</body>
</table>
<p><i>c</i>) Ogni volta che un giocatore (a conclusione del suo turno) conquista uno o più territori, ha diritto di pescare una carta dalla cima del mazzo delle carte dei territori, che conserverà senza mostrarla agli altri giocatori.<br/>Quando ne avrà almeno 3 in mano, cercherà di formare qualche combinazione (tris) che gli permetta di aumentare le proprie forze:<br/>
<ul><li>con 3 cannoni riceverà 4 armate</li>
<li>con 3 fanti riceverà 6 armate</li>
<li>con 3 cavalieri riceverà 8 armate</li>
<li>con 1 cannone, 1 fante, 1 cavaliere riceverà 10 armate</li>
<li>con 1 jolly e 2 altre carte uguali riceverà 12 armate</li></ul></p>
<p>Se inoltre il giocatore può presentare nella combinazione delle carte che corrispondono a territori da ‘lui effettivamente occupati, riceve 2 armate in più per ogni carta.<br/>Gli scambi di carte con armate si effettuano sempre prima di ingaggiare i combattimenti.<br/>Le carte utilizzate per gli scambi vengono scartate.<br/>Quando il mazzo si esaurisce, il mazziere rimescola le carte utilizzate e forma un nuovo mazzo.<br/>Le armate supplementari che via via si conquistano vengono disposte sui territori posseduti, a piacimento dei giocatori.</p>
<h2>SECONDA FASE: I COMBATTIMENTI</h2>
<p>Quando i rinforzi sono stati piazzati, ogni giocatore al suo turno di gioco può attaccare.<br/>Il giocatore considera la sua ‘posizione, la forza dei suoi confinanti e decide se gli conviene attaccare e contro chi dirigere l’attacco.<br/><b>LO SCOPO DELL'ATTACCO E' L'ELIMINAZIONE DELLE ARMATE NEMICHE DAI TERRITORI CONFINANTI PER CONSENTIRE ALLE PROPRIE ARMATE L’OCCUPAZIONE DI TERRITORI AVVERSARI.</b></p>
<p>Il giocatore non è obbligato ad attaccare ad ogni turno di gioco. Però, egli deve lasciare sempre almeno un’armata di presidio su ogni territorio occupato.<br/>
In altre parole, non può attaccare se non partendo da un territorio su cui abbia almeno due armate.<br/>
Ci sono due modi per attaccare un territorio avversario:<br/>
<ul><li><i>Via terra</i>: se il territorio da cui si sferra l’attacco è confinante con il territorio avversario.</li>
<li><i>Via mare</i>: seguendo la linea tratteggiata che unisce, via mare, i due territori (quello che attacca e quello attaccato).<br/>Essendo la terra rotonda, si può attaccare l’Alaska dal Kamchatka e viceversa.</li></ul></p>
<p>I combattimenti si svolgono in questo modo:</p>
<p>L’attaccante comunica il nome del territorio attaccato e di quello da cui attacca.<br/>L’attaccante prende i 3 dadi di colore rosso e tira tanti dadi quante sono le armate con cui egli ha deciso di attaccare (massimo 3).<br/>Esempio: un attaccante possiede 10 armate su un territorio.<br/>Attacca con 3 armate, lanciando 3 dadi, ma può anche attaccare, se lo desidera, con solo una o due armate, lanciando uno o due dadi.<br/>Il difensore, a sua volta, non può lanciare al massimo che 3 dadi di colore blu, anche se ha più di 3 armate sul suo territorio.<br/>Lancia 1 dado se decide di difendersi con un’armata, 2 se decide di difendersi con due armate e 3 se decide di difendersi col massimo di 3 armate.</p>
<p>Quando i due giocatori hanno gettato i loro dadi, si confrontano i punteggi ottenuti secondo questo criterio: il dado con il punteggio più alto ottenuto dall’attaccante si confronta con il punteggio più alto ottenuto dal difensore.<br/>Se è più alto l’attaccante, il difensore dovrà ritirare una delle sue armate dal territorio attaccato e rimetterla nella scatola.<br/>Se è più alto il punteggio del difensore, sarà l’attaccante a dover ritirare una delle sue armate.<br/><u>In caso di pareggio il difensore vince.</u></p>
<p>Se ciascun giocatore ha gettato un solo dado, il confronto avviene immediatamente e l’attacco si conclude con il ritiro di una delle armate dal territorio del perdente.<br/>Se invece l’attaccante ha gettato più di un dado, ed anche il difensore ha risposto gettando due o tre dadi (sempre in misura proporzionata alle armate presenti sul territorio) il confronto avviene per eliminazione progressiva del punteggio più basso.</p>
<p>Esempi:</p>
<p><i>Primo esempio</i>:<br/>punti dell’attaccante: 5 3 2<br/>punti del difensore: 6 2<br/>qui l’attaccante perde un’armata, perché il 5 è più debole del 6 del difensore.<br/>Ma anche il difensore perde un’armata, perché il 2 è più debole del 3.</p>
<p><i>Secondo esempio</i>:<br/>punti dell’attaccante: 6 4 3<br/>punti del difensore: 5<br/>in questo caso il difensore è battuto. Perde la sua unica armata e l’attaccante occupa il territorio.</p>
<p><i>Terzo esempio</i>:<br/>punti dell’attaccante: 6<br/>punti del difensore: 6<br/>in caso di spareggio vince il difensore. L’attaccante perde quindi la sua armata.</p>
<p><i>Quarto esempio</i>:<br/>punti dell’attaccante: 6 2 2<br/>punti del difensore: 5 4 2<br/>qui i due contendenti hanno impegnato il numero massimo di armate consentite.<br/>Il difensore perde un’armata (il 5 è più debole del 6) e l’attaccante ne perde due (il 2 è più debole del 4 e il suo secondo 2 pareggia con quello del difensore).</p>
<p><i>I punti non si sommano mai, si confrontano in ordine di grandezza.</i></p>
<p>L’attaccante può continuare il combattimento e rinnovare la sfida all’avversario per tutte le volte che vuole, sino alla distruzione delle armate avversarie situate nel territorio che gli interessa; oppure decidere di sospendere l’attacco ed assistere al combattimento degli altri avversari sino al suo prossimo turno di gioco.<br/>Il giocatore che, al suo turno di gioco, decide di attaccare, può sferrare tutti gli attacchi che vuole, da un solo territorio o anche da altri territori in suo possesso finché è in grado di conservare sui territori da cui vuole far partire l’attacco almeno due armate.</p>
<p><i>Quando l’attaccante distrugge su un territorio attaccato tutte le armate del difensore, occupa questo territorio con le armate che ha effettivamente Impiegate nell’ultimo lancio dei dadi.</i></p>
<p>Egli può anche trasportare sul territorio conquistato, partendo dal territorio da cui ha sferrato l’attacco, tante armate quante desidera.<br/>Ha inoltre il diritto di servirsi <i>subito</i> del territorio conquistato come base di partenza per nuovi attacchi contro altri avversari.<br/>Alla fine del proprio turno, se ha conquistato uno o più territori, pescherà una carta dalla cima del mazzo delle carte dei territori.<br/>Non c’è alcun ordine prestabilito per sferrare gli attacchi: anche tutti i giocatori possono venire sfidati una o più volte da un attaccante durante il suo turno di gioco.<br/>I1 turno di gioco si esaurisce quando:<br/>
<ul><li>l’attaccante decide di sospendere i suoi attacchi ed eventualmente trarre vantaggio dalle mosse degli altri giocatori che possono determinare condizioni favorevoli anche per lui</li>
<li>l’attaccante rimane con una sola armata per PRESIDIARE ciascuno dei suoi territori.</li></ul></p>
<p>E’ sempre l’attaccante che deve annunciare per primo quanti dadi intende lanciare, cioè con quante armate attacca.<br/>Il difensore può quindi decidere di conseguenza se gli conviene difendersi in forze o meno.<br/>Le armate distrutte durante i combattimenti vengono ritirate dal planisfero e rimesse nella scatola.</p>
<h2>TERZA FASE: GLI SPOSTAMENTI</h2>
<p>Al suo turno ogni giocatore ha diritto, sia che abbia o meno sferrato un attacco, di spostare una parte o tutte le sue armate da un territorio a un altro contiguo che gli appartiene.<br/>Può fare <i>un solo</i> spostamento a sua scelta (ad ogni turno) e deve sempre lasciare almeno un’armata sul territorio da cui si è spostato.</p>
<h2>ELIMINAZIONE DI UN GIOCATORE</h2>
<p>Quando l’attaccante distrugge l’ultima armata dell’ultimo territorio di un avversario, si impadronisce anche delle sue carte.<br/>Il perdente è allora definitivamente eliminato dalla partita.<br/>Il vincitore potrà utilizzare le carte conquistate per acquisire nuove armate che collocherà a suo piacimento sui suoi territori.<br/>Questo evento drammatico (per il perdente) non può avvenire prima della fine del quarto turno di gioco.</p>
<h2>VINCITORE</h2>
<p>Vincitore è il giocatore che riesce a raggiungere per primo l’obiettivo indicato dalla carta segreta degli obiettivi che ha ricevuto all’inizio della partita.</p>
<p>I continenti sono composti dai seguenti territori:</p>
<table align="center" border="0"><body>
<tr><td align="left">Nord America</td><td align="right">9</td></tr>
<tr><td align="left">Sud America</td><td align="right">4</td></tr>
<tr><td align="left">Europa</td><td align="right">7</td></tr>
<tr><td align="left">Africa</td><td align="right">6</td></tr>
<tr><td align="left">Asia</td><td align="right">12</td></tr>
<tr><td align="left">Australia (Oceania)</td><td align="right">4</td></tr>
</body></table>
<h2>QUALCHE CONSIGLIO</h2>
<p>E’ bene non disperdere le proprie armate e concentrarle nelle posizioni più favorevoli per la conquista di altri territori.</p>
<p>Se c’è qualche territorio troppo lontano dal resto dei propri possedimenti è meglio trascurarlo, piuttosto che disperdere forze per difenderlo ad oltranza.</p>
<p>Il giocatore che organizza saggiamente la sua strategia e la porta a termine in diverse mosse vince più facilmente di quello che tenta sempre di attaccare disordinatamente.</p>
<p>Ricordate che questo non è soltanto un gioco d’attacco, ma anche di difesa. Siate pronti quindi a difendere i territori che occupate via via che essi vengono attaccati.</p>


